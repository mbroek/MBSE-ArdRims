<!-- 
  vim:syntax=docbksgml
-->

<chapter id="introductie">
<title>Introductie.</title>
<para>Software voor een RIMS brouwsysteem, een brouwsysteem waarbij het
maischen en koken in dezelfde pan gebeurt. De software is geschreven voor
een Arduino NANO, maar werkt ook op onder andere een Arduino UNO.
Tijdens het maischen zit de mout
in een binnenpan met filterbodem. Een pompt haalt het gefilterde wort onder
de binnenpan weg en pompt het terug boveop de mout in de binnenpan. Doordat
het wort continue wordt rondgepompt is het al helder voor je gaat filteren.
Het filteren gebeurt door de binnenpan op te takelen zodat die net boven het
wort in de pan er onder komt. Op dat moment kun je de software al op koken
zetten en tegelijk gaan spoelen.</para>

<para> De software regelt alle temperatuur stappen tijdens het maischen. Om
de temperatuur goed te regelen wordt gebruik gemaakt van PID software. Deze
PID software zorgt er voor dat het opwarmen zo geregeld wordt dat de temperatuur
minimaal doorschiet. Het vermogen van de verwarming wordt hiervoor geregeld 
door deze steeds in en uit te schakelen in het ritme van enkele seconden. 
Dit is een vorm van PWM regelen welke met eenvoudige middelen te maken is.
</para>

<para>De software is gebaseerd op de Open ArdBir software, een project
wat niet meer bestaat. Deze software was heel rommelig geschreven en had
een aantal mankementen. Er was geen mogenlijkheid om uit te breiden.
Daarom had ik besloten de software opnieuw te schrijven. In eerste instantie 
is geprobeerd zoveel mogenlijk de data opslag gelijk te houden met die van
de oorspronkelijke software zodat je makkelijk kon overstappen. In de loop
van de tijd is deze compatibiliteit steeds minder geworden.</para>

<para>Als hardware kunnen de oorspronkelijk borden gebruikt worden, maar
ook borden die gemaakt zijn door Jelle Klinge voor het forum 
<ulink url="http://www.hobbybrouwen.nl/forum/index.php/topic,30878.0.html">Hobbybrouwen.nl</ulink>.
In de source is in te stellen welke hardware je gebruikt.</para>

<sect1 id="warning">
<title>Veiligheid.</title>
<para>
Ook al brouw je met deze software automatisch, blijf toch bij het systeem om
in te kunnen grijpen als er iets mis gaat. Er is geen beveiliging in de
software om lekkage en fouten in de brouw installatie te detecteren.
</para>
</sect1>

</chapter>

